---
layout: post
title: "CSGO Major Legends dag 1"
date: 2022-05-14 10:00:00
categories: gaming
featured_image: /images/csgo-major.jpg
---

Nu start het echt.

## Intro

Vandaag, zaterdag 14 mei start het tornooi eigenlijk pas echt. De top 16 teams ter wereld gaan de laatste 8 spots proberen claimen die op hun beurt het dan weer zullen uitvechten op het grote podium in het Sportpaleis vanaf deze donderdag.
We gaan de komende dagen dus een paar heel belangrijke wedstrijden te zien krijgen. En gaat er bepaald worden welke spelers we eindelijk "in het echt" gaan zien op het podium.

Maar eerst even terugblikken op donderdag.

## Donderdag terugblik

🇩🇰 Astralis > Liquid 🇺🇸

🇽🇰 BNE > MIBR 🇧🇷

🇷🇺 forZe > Imperial 🇧🇷

Dat waren mijn voorspellingen. En wow, wat had ik het mis. Maar op een goede manier. Dat betekent dat teams mij echt verrast hebben. En misschien aan de andere kant ook zwaar teleurgesteld.

De laatste 3 wedstrijden waren allemaal Best of 3's voor ofwel Legends stage, of aan de andere kant, terug op het vliegtuig naar huis.

🇩🇰 Astralis > Liquid 🇺🇸

Astralis leek op papier de easy winnaar, ik weet dat sommige Liquid-fan "lezers" van mijn tweets & blog mij daar al hebben op aangesproken dat ik dit durfde voorspellen.
Maar Liquid kon echt weinig betekenen de laatste tijd, altijd wedstrijden verliezen of net met de hakken over de sloot maps binnenhalen.
Het zag er niet goed voor het Amerikaanse team met Franse hypeman Shoxx.
Dat het vers hervormde team van de Denen wat shaky speelt is ook zeker waar, maar met hun ervaring als ex-major winnaars lag de verwachting dan misschien net wat hoger.
Wat we te zien kregen op map 1 Vertigo was dan misschien net niet minder dan een mirakel van BlameF. Hij heeft letterlijk 40 kills gehaald in zoals dat heet "regulation", dit wil zeggen alle 30 ronden die gespeeld kunnen worden tot een overtime.
40(!!!) . fucking. kills.
Dat bleek na wat onderzoek van de echte CS journalisten van HLTV.org dan ook meteen het hoogste aantal kills ooit voor een major.
Dat het zelf niet naar overtime ging in de eerste map is dan ook echt een tristesse. Een zware mentale dip voor de Denen vrees ik, en het gemoed van vooral BlameF moet denk ik van de grond geschraapt worden.
Hij was de best performende speler op het hele tornooi tot dusver over alle teams heen nota bene.
De 2e map was Ancient waar we een erg underperformende nitrO zagen.
NitrO is trouwens een ex-CS speler die de overstap had gemaakt naar Valorant meer als een jaar geleden. Waar hij onder andere voor 100 Thieves heeft gespeeld, een van de grootste esport organisaties ter wereld.
Maar hij miste vooral simpliciteit van CS, en gaf toe dat hij zijn echte passie misschien te snel had verlaten. Na zijn mediocre comeback in de CS scene werd hij instant gesigned bij Liquid, waar ik mijn twijfels bij had omdat hij altijd een speler was die vooral gekend stond voor zijn hit or miss.

Na 1 enorm betwijfelende keuze van nitrO toen het al bijzonder spannend werd waar hij Xyp9x te zien kreeg, maar nog niet klikte om te kijken of hij meer informatie kon binnen halen. Dat heet in het vakjargon "Trigger discipline".
Maar, toen X9pex plotseling de andere richting uit besliste te gaan en NitrO in paniek alle kogels begon te missen en X9pex hem mooi kon terug pakken gooide iedere CS fan ter wereld zijn handen in de lucht van onbegrip.
Shox zei in een interview bij de desk na de wedstrijd, dat NitrO expliciet zei en als ik me niet vergis is de quote "I'm retiring afer this guys".
Dat Liquid de ronde erna kon binnenhalen was dan ook allesbepalend voor het spelverloop.
Astralis had alle kansen om de map terug te komen, maar nitrO had blijkbaar spijt van zijn fuck-up. En besliste dan maar 4 heel belangrijke clutches binnen te halen voor Liquid om ze richting de win te duwen.
Dat Astralis hun moraal laag lag kon je van de gezichten aflezen, ze moesten dan ook teleurgesteld afdruipen met 13-16 met een overall verlies van 2-0 in de allesbeslissende BO3.

Astralis goes home, dat we dit team zien samenblijven betwijfelen we dan ook ten zeerste. Xyp9x kan zijn form niet meer vinden, een van de beste clutchers aller tijden in CS:GO is no more, en zakt verder en verder weg in prestaties.
Wij denken dan ook dat dit zijn laatste tornooi was met deze lineup.

🇽🇰 BNE > MIBR🇧🇷

Dat ik bNE al paar keer heb opgehemeld op social media wil ik niet onder stoelen of banken steken. Dat zij zonder organisatie kunnen doorstoten naar de Legends stage is ongezien, en als ik me niet vergis ook een van de eerste keren ooit in een major.
En met wat voor een performance!
Nuke startte rigoN met een insane clean 4 kills met de USP. Hij was er zo trots op dat hij zelfs rechtsprong en zijn handen van muis & keyboard haalde om te vieren dat hij vergat dat er nog een speler moest uitgeschakelt worden van het ander team.
Gelukkig kon zijn team daar korte metten mee maken en was de toon gezet. bNE kwam om te bewijzen dat ze veel kunnen betekenen in de internationale scene. Van internetcafé spelers die niet eens allemaal eigen computers hebben naar de Legends stage, dat kwamen ze bewijzen dat het gewoon kan.
Na een groot heen en weer getrek verloren ze jammer genoeg wel Nuke. Waarna je zou denken dat ze het mentaal wel zwaar zouden gaan krijgen, zeker met zo'n grote druk die op je schouders rust.
De volgende map Ancient speelde ze nochtans alsof er nooit iets is gebeurd, met 16-8 knalden ze de Brazilianen terug naar de lobby.
Daarop volgde Vertigo, waar Chelo van MIBR er alles aan deed om de 3e & finale map te winnen. Met 26 kills en een performance rating van 1.52 zou je dat dan ook wel verwachten.
Maar met een underperformende Braziliaan Tuurtle & een zeer goed performende Kosovaren was het dan ook niet de meest spannende match ooit. 16-10 voor bNE en uiteraard een geweldig feest dat daarop volgde, hun schreeuw-festijn zal ongetwijfelt te horen zijn geweest in de Antwerpse zoo aan de overkant.

 🇷🇺 forZe > Imperial 🇧🇷

Ik verwachtte eigenlijk niet zoveel van deze match, forZe had bijna een clean 3-0 in de challenger stage. Met een kleine dropoff tegen Vitality waar ze wel de eerste map binnenhaalden.
Dus hadden we allemaal verwacht dat ze er allang door zouden zijn, maar dan moesten ze enkel nog even dit boomerclubje naar huis spelen om door te stoten.
En ik denk dat ze daar ook vanuit zijn gegaan, want met die mentaliteit speelden ze precies ook.
Dat het vuur bij de boomers was aangewakkerd was duidelijk want ze hadden precies door dat er een kans was dat ze weeral Legends konden worden?
Wat we te zien krijgen was een pracht spel waar forZe er eigenlijk niet eens echt aan te pas kwam.
2 keer 16-5 is dan ook bijzonder pijnlijk voor de forZe squad, die mentaal al in de Legends stage zat vrees ik. Maar nu met een enorm koude douche terug naar huis wordt gestuurd.

## Legends

Vandaag, zaterdag 14 mei, worden om 12 uur de eerste Legends wedstrijden gespeelt.

Wat betekent dat we het Swiss systeem opnieuw gaan doen. Alle teams starten terug met een 0-0 score.
3 wins is wat je achterna jaagt met je team. Want lig je er nu uit, mis je NET het grote podium komende week.

De grote spelers van deze major zijn dan ook de laatste dagen ingevlogen, we zagen socials volgespammed worden met spelers die eindelijk in Antwerpen aankwamen, allemaal teams die rechtstreeks van hun bootcamps kwamen.
Zo zagen we grote social posts van NaVi, waar enorm veel twijfels waren of ze überhaupt gingen spelen.
Een klein beetje context is misschien wel op zijn plaats zonder er te veel aandacht aan te besteden.
Maar NaVi is een team dat bestaat uit beide Russen & Oekraïners, zoals iedereen wel heeft opgepikt, is dit niet de meest ideale combo.
En als er dan pro-Russische gedachtegangen zijn bij sommige spelers/familie. Geeft dit ook niet de meest perfecte spelomstandigheden voor de spelers.
Er is enorm veel over te zeggen, en er waarschijnlijk een enorm zware druk. Maar zolang we geen duidelijke inside info krijgen, blijft het allemaal bij rumor en die wil hier ook niet gaan verspreiden.
We hebben alvast een foto te zien gekregen waar alle 5 de spelers op stonden wat alvast positief lijkt te zijn.
Ze zijn hier dan ook als voormalig wereldkampioen en dus major winnaar om hun titel te gaan verdedigen. Wat de NaVi era moest worden is al een paar maanden zoek, met misschien logische redenen.

Dat zij hun openings match net moeten gaan spelen tegen G2, die er tot nu toe als squad vrij belovend uitzien, belooft dan ook een banger van formaat te gaan worden. Al wrijvend in de handjes zit ik alvast klaar.
G2 met nog de adrenaline pompend van afgelopen week tegen de vorige major winnaar die dan op hun beurt wat perikelen blijken te hebben.
De nummer 1 speler ter wereld tegen het meest belovende talent aanwezig. Dit kan niet anders dan een goede wedstrijd worden.
En dat allemaal om 15:45.

De spits wordt afgebeten door Heroic vs Liquid. Heroic is een speciaal team, een enorm sterk team. Met aan leiding Cadian, die on & off speler, coach, analyst was. Maar sinds hij aan de leiding van Heroic staat, bewees dat hij nog niet afgeschreven is. Een van de meest gepassioneerde spelers aanwezig op de server, dat je elk adertje in zijn voorhoofd kan tellen als hij in beeld komt bewijst net dat. De passie druipt er vanaf & maakt het een enorm leuke speler om te kijken.
Het wordt wel een fijne wedstrijd, alleen betwijfel ik of Liquid tegen de echte "Tier 1" teams zoals deze kan opboksen. Maar ik wil ze ook wel ergens voordeel van de twijfel geven, maar mijn hart zegt wel dat Heroic het zal winnen.

Copenhagen wolves bewees dat ze zeker niet onderschat mogen worden.
Met recent wins over Entropiq, NIP & Eternal Fire kunnen we stellen dat het zeker geen sukkelaartjes zijn.
Zij moeten het wel gaan opnemen tegen bNE, die net knallers van formaat hebben geleverd de afgelopen dagen. Of CHF warm genoeg gaat staan om het Kosovaarse powerhouse tegen te gaan betwijfel ik dan ook een beetje. Maar kan zeker een fijne game gaan worden.

Erna gaan we NIP vs Vitality zien. NIP is een momenteel wel een beetje een gebroken team.
Met veel player swaps het laatste 1.5 jaar zonder echt veel progress. Een onwijs getalenteerd team, die het maar niet lukt om consequent titels te gaan binnen halen.
Insane fragggers zoals Rez die het voortouw moeten gaan nemen, met in zijn kielzog spelers als Plopski, die misschien opgehemeld werd als hot talent, maar het toch net niet kan gaan waarmaken soms.
Ze gooiden het dan over een andere boeg zoals dat ze Dev1ce kochten voor 1 miljoen om zo titels te gaan binnen harken.
Dat net die speler een burnout kreeg van het spel was dan ook een zware bummer.
De immens zware druk waar deze spelers komen onder te staan is niet te onderschatten. Het is dan maar een schietspelletje, maar de duizenden death threats zijn niet te onderschatten bovenop de druk die je krijgt van management, sponsors & zelf je eigen team.
Een vraag die ik trouwens stelde aan Devilwalk & Maniac woensdag. "How do you deal with the death threats?".
Die vraag hadden ze nog niet vaak gekregen merkte ik, want ze wisten even niet hoe antwoorden.
Met na een paar zuchten een: "You don't actually" was ik zeker meer als tevreden, want je merkt dat het na al die jaren zeker nog nazindert.
De bagger dat deze spelers over zich krijgen als ze 1 fout maken is dan ook enorm. En zwaar onderschat als je zelf nooit aan die kant hebt gestaan van social media.
Toen mijn filmpjes over mijn collectie viraal gingen heb ik zo'n grote hoop shit over mij heen gekregen van randoms achter een keyboard. Mensen die je nog nooit gesproken, gezien of nog maar gehoord hebt. Die plotseling een mening vormen over jou, je familie en je hele hebben en doen. Dat je hele familie moet uitsterven aan de naarste ziektes, dat ze je thuis komen opzoeken om een kogel door je kop te knallen, zijn dingen die je niet wilt lezen na een werkdag.
En zo is het niet anders voor deze pro spelers, dag in en dag uit.

Dev1ce ging er kennelijk onder door en met een grote tegenslag in zijn persoonlijk leven waar ik niet over wil uitwijden, zorgde dit ervoor dat hij al maanden van op de bank aan het kijken is hoe zijn team zichzelf probeert te redden.
Op het hele "komt hij dan nog terug verhaal" krijgen we jammer genoeg nooit antwoord van NiP zelf. Maar dat ze ondertussen nog eens 600K hebben gedropped om speler Brollan van Fnatic te kopen laat zien dat ze er ook niet zoveel vertrouwen in hebben dat het snel goed komt, maar ik heb wel respect dat ze duidelijk zeggen dat ze mentale health belangrijker vinden dan prestaties en hem die tijd gunnen.
Of dat is uit respect voor hem of omdat je net meer als een miljoen hebt gedropped op een speler weet ik niet, maar het stuurt wel de juiste boodschap.
NiP is ook een paard waar je liever niet op wilt wedden. De ene wedstrijd knallen ze eender welk team naar huis en het volgende verliezen ze 16-1. Wat net nog gebeurd is voor de major trouwens.
Ik weet niet goed wat ik er van moet vinden maar met zo'n belachelijk groot staff team achter hun liggen de verwachtingen erg hoog.
Kan zeker een banger zijn!

Verder krijgen we een clash van de Russen. Cloud9, de Amerikaanse organisatie pikte net voor de major de als voorheen gekende Gambit squad op. Die niet meer mochten spelen onder de banner van VP wegens de sancties tegen Rusland. Met Cloud9 die net zonder CS:GO roster zat rook een dealtje, en kon door de sancties met een schamele 1 miljoen het voorheen nummer 1 team van de wereld uitkopen.
De eerste keer dat ze onder de naam Cloud9 gaan spelen is direct tegen Outsiders die we al uitvoerig hebben besproken de afgelopen week.
2 Russische teams die elkaar goed kennen in het spel, kan zeker vuurwerk gaan geven!

Dan een van mijn topfavorieten, FaZe clan, die het gaat opnemen tegen Ence.
Dat FaZe diepe zakken heeft hebben ze al vaak laten zien, eender welke topspeler hebben ze al opgekocht in de hoop het te gaan maken, maar de squad die ze nu samengekregen hebben is echt een team van jewelste.
Niet persé elke nummer 1 speler ter wereld zoals ze voorheen al hadden geprobeerd, maar een beter samengesteld team met de juiste rollen, die wordt geleid door Karrigan, een van de beste In Game Leaders van CS:GO so far.
Dat hij zelf meestal niet fragged kan niet deren, want als je mensen zoals Ropz, Twistz en zeker ervaren Rain achter je hebt, kan je wel ver raken. Daarboven op hebben ze Broky helemaal gekneed van jong talentje naar een robuuste fragger, en dat creeërt helemaal het perfecte recept voor een episch team.
Benieuwd naar de wedstrijd.

Verder zien we het ander Braziliaans team Furia, die we nog niet te zien kregen in de Challengers stage, maar immens veel potentieel heeft om in de top der toppen te geraken qua teams moet het gaan opnemen tegen Team Spirit. Ook een team die we al meerdere keren besproken hebben laatste dagen.
Wederom... Kan een knaller van formaat zijn. We hebben echt een blessed timeline vandaag qua matchen.

De laatste wedstrijd die nog gespeeld gaat worden is BIG vs Imperial.
BIG is ook een beetje een dark horse, die kunnen ofwel 3-0 gaan of 0-3. Bij hun weet je nooit. Wat het enorm frustrerend maakt hier een analyse te gaan doen.
Laten we hopen dat het een leuke match wordt alvast ;)


Veel kijk plezier en tot op Twitter! <https://www.twitter.com/jnoxxx>
Voor alle andere manieren om de wedstrijden te kijken kan je terecht op

🅰️ Stream <http://twitch.tv/pgl>

🅱️ Stream <http://twitch.tv/pgl_csgo>

Youtube, in 4K waar je kan terugspoelen.
Het eigen platform van PGL.

<https://csgo.pglesports.com>

Of rechtstreeks via CSGO.

🅰️ Stream - Open console: playcast "https://gotv.pglesports.com/match/id/csgo1"

🅱️ Stream - Open console: playcast "https://gotv.pglesports.com/match/id/csgo2"

Links rechtstreeks van Analyst & caster SpunJ zijn twitter
<https://twitter.com/SPUNJ/status/1525374555417628673>

jNoxx.
