---
layout: post
title: "CSGO Major dag 1"
date: 2022-05-10 10:00:00
categories: gaming
featured_image: /images/csgo-major.jpg
---

Druilerige boel & chokes.

## De start

Het was eindelijk zo ver, de eerste matchen gingen gespeeld worden. Door het drukke schema werd er beslist met 2 streams te werken, waarop aan de lopende band matchen na elkaar gespeeld werden. Wat er voor zorgde dat ik jammer genoeg niet elke match zelf heb kunnen volgen. Heb enorm mijn best gedaan om soms 2 kleine venstertjes te draaien naast mijn gewoon werk om toch wat up to date te blijven zodat ik deze tekstjes kan schrijven. Maar soms was het niet eens nodig, want de match schreef zichzelf...
Net zoals de eerste match van de dag.

## Overview matchen

Complexity mocht de aftrap geven tegen Vitality. Ene kant van de box ring hebben we Vitality, een team vol met veteranen en top talenten, waaronder Zywoo. Een van DE revelaties van de laatste jaren. Maar de Fransen hebben na een enorm slecht jaar de trekker overgehaald - see what I did there - en zijn overgestapt naar een internationaal roster.
Het feit dat Astralis na jaren roem & faam beslist uit elkaar te gaan was niet onopgemerkt gebleven door Vitality, waardoor ze beslisten 2 van de Denen op te pikken en daardoor meervoudig Major champions nu het roster hadden vervoegd.
Maar dat zorgde de laatste maanden niet persé voor het vuurwerk dat mensen hadden verwacht. Zywoo, als ster AWP speler kon zijn plekje maar niet vinden en leverde niet meer die spicy content waar hij zo voor gekend was. Tot gister, ik weet niet welk beleg er op zijn baguette lag die morgen, of was het de sugar rush die hij kreeg van de koffiekoeken in Antwerpen. Maar he was ON POINT. Ik denk dat er een nieuw precedent is gezet in Major geschiedenis, want hij is geen enkele keer gestorven (ingame uiteraard) tijdens de hele match.
Sterker nog, het is team Complexity niet eens gelukt om meer als 100 damage te doen doorheen de hele game, terwijl je elke ronde start met 100 hp, zou je wel iets meer verwachten.
Dat de Fransozen & Denen dus geen probleem hadden met Complexity van de kaart te vegen is misschien wel duidelijk.
Analyst van team Complexity Anton was dan ook niet te spreken over de wedstrijd, die ze met 16-1 verloren.
Complexity zag er enorm "shaky" uit. Misschien dat het aan hun vrij jonge spelers & het feit dat het een nieuw team is lag, maar ik denk dat ze liever zo snel mogelijk vergeten dat deze match ooit is gespeeld.
Ook de spits afbijten op een major met miljoenen kijkers zal misschien niet geholpen hebben.
Communicatie, rotatie, tradability en vooral game sense was letterlijk nergens te vinden, alsof die al terug op het vliegtuig terug richting NA zat. Ze werden als het ware als een halfdode muis rondgegooid door Vitality die er als een speelse kat mee aan het knoeien was.

Dat Bad News Eagles een win tegen Eternal Fire op hun palmares mag toevoegen vind ik enorm cool. Een Kosovaars team is iets heel nieuw in de scene, en ondanks dat vele mensen er weinig van hadden verwacht hebben ze een Turks team met legendarische spelers als Woxic, Xanteres en Calyx aan hun voeten kunnen leggen.
De match was close, enorm close. 16-14. Dus enorm op het nippertje, maar dat er maar een iemand een positieve KD kon behalen bij de Turken laat zien dat BNE wel duidelijk de bovenhand had. Woxic deed er alles aan om zijn team toch over de streep te trekken, maar dat mocht jammer genoeg niet baten.
1-0 voor BNE.

G2 versus Liquid, een match waar de meeste toch iets meer van hadden verwacht. Liquid is jammer genoeg naar huis gespeeld, 16-6 zelf, alsof ze er zelf bijna niet aan te pas kwamen.
Er was 1 moment waar ik bovenmatig enthousiast was door een play van Liquid, door een insane flick & trigger discipline van NA veteraan Elige op B site die ze de ronde liet binnenhalen.
Verder deden Niko & M0nesy exact wat we ervan verwachten. Raak schieten.
Wel moet ik toegeven dat Niko's neef, Hunter - die nu ook al een tijdje meedraait in het team en beetje als aanhangsel van Niko werd aanzien - bijzonder consistent mee aan het fraggen is. Op het niveau dat hij zelf op bepaalde vlakken begint Niko te outshinen. En dat mag zeker gezegd worden, eindelijk uit de schaduw van zijn neef. Hunter wil niet dat er met hem gesold wordt, en dat liet hij zien. Meer van dit soort games.
Liquid moet wel dringend naar de tekentafel, want met zo'n hoge lonen, met alle training rooms ter wereld inclusief al het pure talent en ervaring verwachten we wel een pak meer van hun.

Imperial had ik aangehaald op Twitter. Thanks voor de rechtzetting over FNX major winnaar trouwens oplettende lezers!
Het oudste team qua average leeftijd, met paar major winnaars/finalists in het team, verwachten we wel een stevige matchup van de Brazilianen.
Onder leiding van oa Major winnaar Fallen probeerden ze het vuur aan de schenen te leggen van Team Spirit, maar de Russen die op hun thuisbasis De_Dust2 mochten spelen, gingen er als een bulldozer overheen. Constant werden ze in hun flank genomen zonder dat ze er erg in hadden. Game was niet eens close. 16-6 voor Team Spirit!

Dat Outsiders maar nauwelijks van MIBR kan winnen met 16-14 is wel de "grootste" verrassing van gister. Outsiders wordt gezien als een title contender. Dat ze geplaagd worden door oorlogsperikelen is zeker waar, en iets dat we niet onder de mat mogen schuiven. Maar Yekindar, die wordt aanzien als een van de top fraggers voor dit jaar met een negatieve KD, dat kan Outsiders zich niet veroorloven. Gelukkig was Qikert om de boel recht te trekken en de win binnen te halen. Toch uitkijken Outsiders, mensen hebben hoge verwachtingen!

Voor de rest heeft Astralis een stomp gedaan op het Mongools team IHC. Die weinig hoge toppen kon scheren tijdens de match, dus bijna niet benoemenswaardig is. Maar dat ze op de major zijn als Aziatisch team vind ik dan toch wel indrukwekkend. Alleen merk je duidelijk hoe hoog het niveau ligt als je tegen een "relatief nieuw" Astralis moet gaan spelen en ze je 16-2 naar huis wuiven. Nuja, het is wel 200% meer rondes dan Complexity kon halen tegen Vitality, dus we zien positieve vooruitgang!

Toen ronde 2 van de Challenger stage van start ging gister. Begon het al iets spannender te worden.
De match waar veel mensen naar uitkeken, G2 vs Team Spirit bleek een ware rollercoaster van emoties te gaan worden.
Ik moest jammer genoeg mijn woorden terug nemen dat het een spannende wedstrijd ging worden op Twitter toen bleek dat G2 plotseling al 11:4 kon binnenrijven de eerste helft. En dat op de thuisbasis Dust 2 van Spirit.
Niets was minder waar, na G2 de 14-4 leiding nam, begon iedereen al GG te roepen in chat. Maar dan kwam het, Spirit begon aan een comeback van jewelste. Waarna we zeer twijfelachtige calls binnen zagen komen van AleksiB, de huidige IGL van G2. Een swap met OG voor G2 speler Nexa, een swap die ik altijd speciaal heb gevonden, omdat ik persoonlijk niet zeker weet of AleksiB de juiste persoon is om dit team te gaan begeleiden, zeker met ongeleide projectielen Niko en M0nesy.
Hoe langer en verder de comeback aan het binnenkomen was voor Spirit, hoe meer fouten we zagen bij G2.
M0nesy had het duidelijk toch moeilijk met de stress en begon er meer uit te zien als een konijn die 14 pillen Rilatine had geslikt. Zijn aim was zo shaky & flicky alsof hij verwacht dat elk shot dat hij moet hitten een highlight wordt op TikTok.
Dat zorgde er dan net voor dat hij veel cruciale shots miste, maar dan plotseling wel een "270 graden kickflip terwijl hij een 3 gangen menu kookt backflip flick" kon maken om dan toch net die 1e pixel te raken. Waar hij natuurlijk voor is ingelijfd in de G2 squad.
Alleen moet er iemand hem duidelijk uitleggen dat het soms okay is om je aim gewoon rustig te houden en je gerust een kogel mag schieten zonder 14 keer over je muismat te glijden.
Toen het plotseling overtime werd begon het wel heel spannend te worden. Zeker na een juist getimede flank in B tunnels waar G2 in hun rug werd verrast. Dacht iedereen dat het vijgen na pasen was om nog iets te gaan betekenen na zo'n comeback. Vaak omdat de mentality zo'n zware deuk krijgt en het moraal dit niet meer aankan. Hoe ze het hebben gedaan, geen idee, maar dat ze de win toch nog over de streep hebben getrokken is een klein mirakel. Hunter liet wederom zien dat hij wel wat kunstjes kan en had zijn hele team dan maar op zijn schouders mee genomen.

Voor de rest waren er vrij logische spelverlopen. Enkel Vitality vs Astralis had ik iets meer hoop op een goede match. Maar Astralis werd weer van het hoekje naar de kast gestuurd en kon geen weerwoord bieden op Zywoo die als een dartelend veulen iedereen kon neermaaien.
Astralis werd 16-8 naar de 1-1 brackets geduwd.

Dat Complexity moeite had met het uitschakelen van IHC op Nuke, met een score die ze liever minder close hadden gezien, was het wel beetje stressen met de billen samen genepen.
Maar, een win is een win, laten we alleen hopen dat dag 2 iets meer kan bieden voor het Amerikaans squadron.

## Dag 2

De brackets zijn bepaald. Vandaag is het zover. Dag 2 van de major, zo meteen om 12 uur gaan de eerste matchen beginnen.

Ik gok dat Eternal Fire vs Spirit, beide goede Dust 2 spelers, wel nog een fijne game kan zijn. Maar dat Spirit aan het langste eind trekt staat wel redelijk voor zich.
Tenzij Woxic of Xantares enorm sterke Turkse koffie heeft kunnen scoren in Antwerpen. Dus laten we daar dan maar op hopen!

Verder moet Complexity het gaan opnemen tegen Outsiders, niet de bracket die ze hadden gehoopt voor een potentiële 2-1. De kans dat ze deze win binnen halen schat ik niet bijzonder hoog in, zeker niet na wat ik gister heb te zien gekregen van een stressed out Complexity. Maar wij hopen natuurlijk mee met Anton dat het team zichzelf kan overstijgen.

Voor de rest ziet alles er vrij straight forward uit qua wins, weinig spicy matchups. Maar Ence vs G2 om 18:15 in een BO3. Dat wordt kwaliteit van de hoogste plank. Nuja, hopen we. Hopen dat iemand m0nesy duidelijk heeft gemaakt dat het leven niet rond highlights draait, en dat zijn team de win halen soms belangrijker is.

IHC & Renegades staan trouwens op de rand om al uit de Major gegooit te worden. Hopelijk kunnen ze de stress aan, want met een 0-2 in de Swiss brackets, speel je hopelijk alsof je letterlijke leven er van af hangt.

Veel kijk plezier en tot op Twitter! <https://wwww.twitter.com/jnoxxx>

jNoxx.
