---
layout: post
title: "Gotham Knights - PS5"
date: 2022-11-03 10:00:00
categories: gaming
featured_image: /images/gotham_knights.jpg
---

Gemiste kansen die nog kans hebben

## Preview

Gevraagd worden voor een Launch event is altijd een leuke aangelegenheid, met de leden van Game Kast mochten we dan ook onze eigen mening gaan klaarstomen voor het publiek.


Na een avontuur op de autostrade van 4 uur werd ik dan eindelijk binnengeleid in de Lichtfabriek in Gouda.
Met mijn gezegende leeftijd van 31 vielen mij alvast direct de loeiharde beats op van een live DJ.

Mijn ogen werden verleid door de 4 kostuums van de speelbare karakters van deze game die stonden te pronken het midden van de dansvloer. Bij deze ook een shoutout naar de makers van deze levensgrote kostuums. Ze zagen er fantastisch uit!

Na een goed geplaatste cocktail binnen te tikken sprongen de 4 Playstations alvast in mijn gezichtsveld, ik was er klaar voor.

Een vervolg op de Batman series, zonder Batman, dat op zich is al een statement van Warner Bros.
Na ettelijke minuten intro te spelen voel je wel al snel wat eigenlijk het origineel doel was van deze game.

De managers bij Warner Bros hebben wijselijk met de vinger gewezen naar Spiderman van Insomniac en vertelden hun developers. “Kijk, dat. Maar dan, Batman’ish”.
En so they did! De crew van Warner Brothers Montreal zijn met deze visie duidelijk begonnen aan de game.
Alleen op elk vlak lukt het hun niet om die hoge toppen te scheren die Insomniac heeft neergezet in het gaming landschap.

Het hielp eigenlijk wel dat ik de dag van het Launch event al wat internationale reviews zag binnen komen op Twitter, en die waren jammer genoeg niet veelbelovend.

Wat de meeste mensen frustreerde was de gelockte 30 FPS op new gen consoles, die het zelfs niet altijd haalt, waar ik enorm van was opgeschrikt. Zeker als je games achter de kiezen hebt zoals Spiderman, die dansen over je scherm, dan beginnen de standaarden vrij hoog te liggen als er zo’n nieuwe blockbusters uitkomen.

En de internationale gaming gemeenschap is dan ook bijzonder scherp voor zo’n dingen.
Maar daardoor ben ik wel met een vrij lage verwachting de zaal binnen gestapt. Echter wat ik voorgeschoteld kreeg viel mij bijzonder goed mee. Hoe meer de game vorderde, bij elke nieuwe missie, cutscene en extra kwam er een warme gloed in mijn handen. Eentje die ik niet had zien aankomen.

Ik heb me die paar uur bijzonder geamuseerd, de game is ver van perfect, je voelt dat het de bedoeling was om de game veel groter, beter, cooler en vooral, voller te maken.
Want als je met een soort grappling hook rondslingert ipv te webben, merk je hoe leeg de wereld aanvoelt. Amper mensen of auto’s te bespeuren.

Als je langzaam de city skyline afschuimde, zie je rond elk gebouw wolken-groepjes hangen met spotlights die erdoor puren.
Wat er op zijn manier dan voor zorgde dat elke grote toren eruit zag als de toren van Sauron (sorry voor de boomer referentie).

Maar het geeft wel een duidelijke vibe wat ik dan wel weer kan appreciëren. Het wilt zeker ook zijn eigen ding zijn, die gewoon zich vooral baseerde op een voorheen genoemde game.

De combat voelt nog een beetje robuust, en hoe langer ik de game speelde, hoe meer dat er mij
kleine perikelen waren die me gingen storen.
Zoals sneaky van een trap gaan als een ware ninja, om op een onzichtbaar hoekje vast te gaan zitten, dergelijke kleine struikelblokjes bij wat een een vlotte beweging moet aanvoelen.

Grapplen naar een balkonnetje voor een geniepige kill, maar pas na 3 seconden op die knop “vooruit” te staan rammen voor dat hij van de railing afstapt. Zo’n kleine dingetjes tikten wel aan, maar ook net niet genoeg om mij op mijn paard te krijgen.
Heb dus nog niet genoeg van de game achter de kiezen om een finaal verdict te geven.

Maar wat ik alvast kan meegeven, is dat deze game, mits een paar patches, een serieuze topper kan worden in zijn genre.
Het zal waarschijnlijk niet de pieken halen die we gewoon zijn. Maar een cozy, enjoyable game overall, met duidelijk aandacht aan sommige puntjes voor de fans.

Voor de gemiddelde gamer, die niets van het universum af kent, of gewoon heel lastig wilt zijn, zal deze game hun niet kunnen bekoren. Voor de rest is het wel eens het bekijken waard, misschien na een patch of 2.

Ik kom terug met een finaal verdict!

J.
